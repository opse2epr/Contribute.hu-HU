---
title: Microsoft Docs-közreműködői útmutató – áttekintés
description: Ez az útmutató bemutatja, hogyan működhet közre a Microsoft dokumentációs webhelyén, a docs.microsoft.com-on.
author: bryanla
ms.author: bryanla
manager: mbaldwin
ms.date: 01/25/2018
ms.prod: non-product-specific
ms.topic: contributor-guide
ms.custom: external-contributor-guide
ms.openlocfilehash: af07ddaaf196f6913c4c0a4816621535c3193ba0
ms.sourcegitcommit: dd1b4e915f4996ac029d2a0704ced785438d3484
ms.translationtype: HT
ms.contentlocale: hu-HU
ms.lasthandoff: 04/23/2018
---
# <a name="microsoft-docs-contributor-guide-overview"></a>Microsoft Docs-közreműködői útmutató – áttekintés

Üdvözöljük a [docs.microsoft.com](https://docs.microsoft.com) (más néven Docs) Közreműködői útmutatójában!!

## <a name="about-this-guide"></a>Az útmutatóról

Ebben az útmutatóban mindent megtalál, amire szüksége lehet a Docs-cikkekhez való közreműködéshez a Microsoft Open Publishing Services (OPS) platformjának használatával. Megismerhet többek között segítő eszközöket és a folyamatokat is.

A bal oldali tartalomjegyzék segítségével megteheti az első lépéseket, és eredményesen működhet közre a Microsoft Docs készítésében. A bevezető cikkek gyors ismertetőt nyújtanak a közreműködői munkával kapcsolatos általános feladatokról. A további cikkek az egyes konkrét feladatokhoz kapcsolódnak, így elsősorban az Önt érdeklő szakaszra kell figyelnie. Számos cikk segédanyagként is használható, ezért javasoljuk, hogy mentse őket a kedvencek vagy a könyvjelzők közé. Arra is felhívjuk a figyelmét, hogy több hivatkozás a docs.microsoft.com-on kívüli webhelyekre mutat, amelyek nem részei ennek az útmutatónak.

## <a name="contribution-tasks"></a>Közreműködői feladatok

A dokumentációhoz többféleképpen járulhat hozzá:

- [Téma létrehozásával](how-to-contribute.md#create-issues) új cikket ajánlhat, vagy javíthatja a már meglévő cikkeket.
- [Gyors szerkesztéssel](how-to-contribute.md#quick-edits) kisebb mértékben módosíthatja a cikkeket a GitHub online szerkesztőjében.
- [Lektorálhatja az új cikkek vázlatát](how-to-contribute.md#review-new-articles) a megfelelő minőség és a technikai pontosság érdekében.
- [Új cikkeket hozhat létre](how-to-contribute.md#create-new-articles) az egyes témákban, ha a tartalomhoz kíván hozzájárulni.
- Mintákat [frissíthet](how-to-contribute.md#update-samples) vagy [hozhat létre](how-to-contribute.md#create-samples) a fontos fogalmakat illusztráló kódminták javításához.

Minden nyilvános tárhelyünk a GitHubon található, a cikkek a Markdown jelölőnyelven készülnek. A közreműködéshez az alábbiakra lesz szüksége:

1. Ha még nem rendelkezik GitHub-fiókkal, [hozzon létre egyet](https://github.com/join).
2. A Docs-cikkek a Markdown nevű jelölőnyelven készülnek. Alapfokon ismernie kell a [Markdown](https://daringfireball.net/projects/markdown/syntax) szintaxisát.

## <a name="quick-start-to-propose-an-article-change"></a>Gyorsútmutató cikkek módosítására vonatkozó javaslathoz

Ha nincs ideje a teljes útmutató feldolgozására vagy az eszközök telepítésére, és csak kisebb közreműködői tevékenységet kell elvégeznie, az alábbiak a tudnivalók. A [webes szerkesztési munkafolyamatot](how-to-contribute.md#quick-edits) követve, pull-kérelem használatával küldheti el a hozzájárulását a GitHubon. A tartalmat a böngészőben szerkesztheti, és a pull-kérelmet is onnan indíthatja el.

## <a name="additional-ways-to-contribute-to-docsmicrosoftcom-content"></a>További lehetőségek a docs.microsoft.com-tartalomban való közreműködésre

A különböző feladatokról a [Hogyan működhet közre](how-to-contribute.md) című cikkben olvashat többet.

